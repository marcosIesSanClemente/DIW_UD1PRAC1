UD1. PRÁCTICA 1: Páxina en HTML

OBXECTIVOS:
  • Aprende a linguaxe de marcado HTML
  • Recoñecer a importancia de escribir código que sexa correcto e axustado á
especificación oficial.
  • Coñece algunhas ferramentas que axudan a escribir código HTML correcto
compatible con diferentes navegadores.

DURACIÓN ESTIMADA: 
  • 8 sesións

RECURSOS:
A continuación describimos algúns dos recursos que podedes usar para a realización desta
práctica:
  • Gitlab do IES San Clemente: Será preciso darse de alta co usuario que facilitou o San
Clemente a cada alumno, e para elo entraremos desde a opción “Sign in with Google”.
  • W3Schools: Cursos de formación e guías de referencia para diversas tecnoloxías
utilizadas na programación web.
  • W3C2: organización internacional que desenvolve as especificacións das principais
tecnoloxías empregadas na programación web.
  • W3C Markup Validation Service: servizo de validación para diferentes linguaxes de
marcado (HTML, XHTML, SVG e outros).
  • Como podo comprobar que a páxina web se mostra correctamente en diferentes
navegadores?
  • Visual Studio Code: Editor de código aberto que admite múltiples linguaxes, entre elas
HTML, Javascript, e CSS.
  • Figma: Aplicación web que permite realizar esquemas, maquetas e prototipos de UI
(interfaces de usuario) para aplicacións.
  • C odepen: Contorna de desenvolvemento en liña orientada a probar fragmentos de
código de xeito áxil, entre outras.
  • MDN – Información de como podemos publicar ou visualizar de balde, nun servidor
web, a nosa páxina.

ENTREGABLE:
A través do proxecto de Gitlab, que cada alumno terá para este módulo, deberedes crear
unha carpeta chamada "UD1-Ex1-{NOME+APELIDO}" que conterá o proxecto desta práctica.

ENUNCIADO:
Cada alumna/o deberá escoller un organismo (empresa, organización) dun sector
determinado e deseñar a súa páxina web. Neste caso a páxina dun dj Para a realización da práctica será preciso facer
unha boa planificación e execución do deseño, e terá que contar coas seguintes
características:

  • Guía de estilo: Debemos elaborar unha pequena guía de estilo que integre o seguinte
detalle: cores, iconas e tipos de fonte da nosa web. Será preciso indicar unha pequena
descrición do porqué da nosa elección.
  • Deseño do mapa de navegación, que deberá ter como mínimo catro seccións.
  • Maqueta do sitio web que imos deseñar, onde existirá un prototipo que mediante
unha maqueta (mockup) representará, de xeito aproximado, cada unha das seccións
da nosa web.
  • Mapa do sitio ou sitemap do noso sitio para as catro seccións.
  • Código fonte da páxina web que deseñaremos e que deberá contar como mínimo
coas seguintes etiquetas HTML: header, nav, section, footer. Ademais teremos que ter
algún tipo de formulario HTML.

Nesta primeira páxina podemos usar os recursos web que desexemos, aínda que as follas de
estilos se verán na seguinte unidade, podedes usalas, xa que se viron ao longo do módulo de
Linguaxes de Marcas. 
Tamén debedes ter en conta que non existirá backend da web, so deseñaremos o frontend,
polo que calquera formulario ou elemento que deba comunicar datos, simplemente simulará
que realiza esa tarefa.
